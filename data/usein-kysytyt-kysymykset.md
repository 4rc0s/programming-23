---
path: "/usein-kysytyt-kysymykset"
title: "Usein kysytyt kysymykset"
hidden: false
information_page: true
separator_after: " "
---

<table-of-contents></table-of-contents>

### Ohjelmointitehtävässä on mielestäni virhe

Varmista, että ongelma ei ole omassa koodissasi. Kysy tarvittaessa apua kurssikanavalla Telegramissa tai lähetä sähköpostia kurssin ylläpitäjille sähköpostilla osoitteeseen ohjelmoinnin-mooc@helsinki.fi

### Löysin materiaalista virheen

Varmista ensin, että materiaalissa on oikeasti virhe. Mikäli et ole aivan varma, kysy kurssikanavalla asiasta. Mikäli olet varma asiasta, voit avata joko issue tai muutosehdotus kurssin Github-repossa: TODO linkki

### En voi aloittaa kurssia, koska en tiedä minne ilmoittautua

Kurssin aloittamiseen ei tarvitse ilmoittautumista. Älä ilmoittaudu minnekkään, ellei kurssisivu erikseen kehoita sinua tekemään niin.

### Kurssimateriaalin uuden osan pitäisi olla julki tänään, mutta en näe sitä

Emme takaa, mihin kellonaikaan kurssimateriaalin uusi osa ilmestyy. Kiitos kärsivällisyydestäsi!

### Työ- ja elinkeinotoimisto haluaa minulta selvityksen kurssista

Ohjaa TE-toimisto tälle sivulle:

Ohjelmoinnin MOOC on kaikille avoin ja ilmainen verkkokurssi. Kurssin käymistä voi verrata kirjan lainaamiseen kirjastosta. Kirjastosta lainattava kirja saattaa liittyä johonkin yliopisto-opintoihin liittyvään kurssiin. Aivan samalla tavalla kuin kirjastosta lainattava kirja, verkkokurssimme on luettavissa huvin ja itsensä sivistämisen vuoksi tai yliopisto-opintojen edistämiseksi.

Ohjelmoinnin MOOC on Helsingin yliopiston kurssien Ohjelmoinnin perusteet (5 opintopistettä) ja Ohjelmoinnin jatkokurssi (5 opintopistettä) kurssimateriaali. Kurssin suorittajat eivät kuitenkaan automaattisesti ole Helsingin yliopiston opiskelijoita, emmekä pakota ketään suorittamaan kurssia opintopisteisiin johtavassa muodossa. Kurssista voi kuitenkin halutessaan -- ja kurssin menestyksekkäästi suorittamalla -- saada opintopisteitä. Huomaathan, että kurssille osallistuminen ei oikeuta opintotukeen.

### Saan tukea Työ- ja elinkeinotoimistolta. Voinko silti tehdä kurssin?

Sovi asiasta etukäteen TE-toimistosi kanssa. TE-toimistot eivät valitettavasti käsittele kurssiimme liittyviä asioita yhdenmukaisesti. Jotkut ovat evänneet tukia jo kurssillemme osallistumisesta, vaikkei tavoitteena olisi opintopisteet tai opinnot. Toisaalta toiset TE-toimistot ovat suositelleet kurssia ja jopa ohjanneet ihmisiä kurssille ilman tukien epäämistä.

### Kela haluaa minulta todistuksen opiskelustani

Ohjaa Kela tälle sivulle:

Ohjelmoinnin MOOC on kaikille avoin ja ilmainen verkkokurssi. Kurssin käymistä voi verrata kirjan lainaamiseen kirjastosta. Kirjastosta lainattava kirja saattaa liittyä johonkin yliopisto-opintoihin liittyvään kurssiin. Aivan samalla tavalla kuin kirjastosta lainattava kirja, verkkokurssimme on luettavissa huvin ja itsensä sivistämisen vuoksi tai yliopisto-opintojen edistämiseksi.

Ohjelmoinnin MOOC on Helsingin yliopiston kurssien Ohjelmoinnin perusteet (5 opintopistettä) ja Ohjelmoinnin jatkokurssi (5 opintopistettä) kurssimateriaali. Kurssin suorittajat eivät kuitenkaan automaattisesti ole Helsingin yliopiston opiskelijoita, emmekä pakota ketään suorittamaan kurssia opintopisteisiin johtavassa muodossa. Kurssista voi kuitenkin halutessaan -- ja kurssin menestyksekkäästi suorittamalla -- saada opintopisteitä. Huomaathan, että kurssille osallistuminen ei oikeuta opintotukeen.

### Saako kursseista jonkinlaisen virallisen opintosuoritusotteen? Ja miten hyväksiluen sen oppilaitoksessani?

Kurssin päätteeksi voi osallistua Helsingin yliopiston Avoimen yliopiston kokeeseen. Jos kokeen läpäisee hyväksytysti, Avoimelta yliopistolta saa viralliset kurssisuorituksen. Se kelpaa todennäköisesti hyväksilukemista varten, mutta kannattaa varmistaa asia vielä oman oppilaitoksen opintovastaavalta.

### Tarvitsenko Helsingin yliopiston tunnukset?

Et tarvitse.

### Miten perun kurssiosallistumiseni?

Kurssiosallistumista ei tarvitse erikseen perua. Riittää, että lopettaa kurssin tekemisen.
